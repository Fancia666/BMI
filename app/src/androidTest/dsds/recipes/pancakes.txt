Składniki dla 4 osób:

2 szklanki (300 g) mąki pszennej, przesianej
2 duże jajka
1,5 szklanki (375 ml) mleka
75 g masła, roztopionego i przestudzonego
3 łyżeczki proszku do pieczenia
3 czubate łyżki cukru
szczypta soli
Jajka lekko roztrzepać przy pomocy rózgi kuchennej (powinny się lekko spienić), dodać mleko, masło i wymieszać rózgą kuchenną. Bezpośrednio do mieszanki przesiać mąkę pszenną, proszek do pieczenia, cukier i sól. Wymieszać rózgą kuchenną do połączenia się składników i powstania gładkiego ciasta.

Smażyć na suchej nieprzywierającej patelni (można na odrobinie masła lub oleju), z obu stron, na lekko złoty kolor. Odwracać na drugą stronę, kiedy na powierzchni placka pojawią się pęcherzyki. Odkładać na talerz.

Podawać z syropem klonowym, miodem, świeżymi owocami, bitą śmietaną lub wedle upodobania.

Smacznego :-).